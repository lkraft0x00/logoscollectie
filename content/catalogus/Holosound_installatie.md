+++
title = "Holosound installatie"
description = ""
tags = [ "bewegingsdetectie", "ingebouwde-versterker", "interface"
]
date = "1997-01-01"
dates = "1997"
categories = [
    "klanksculptuur", "elektroakoestisch"

]
alfabetisch = [ "I", "H"
]
menu = "main"
summary = "<a href='/logoscollectie/catalogus/1997/holosound_installatie'><img src='/logoscollectie/catalogus/img/Holosound_Installatie/Holosound_installatie_(Gent)-thumb.jpg'></a>Deze Holosound installatie wordt opgezet als zelfstandig audio-art project. De bewegingen van het publiek binnen het tetraëdervormig buizenframe worden in drie verschillende analoge ruisbanden omgezet."
+++

# Holosound installatie

![alt text][afb1]
[afb1]: /logoscollectie/catalogus/img/Holosound_Installatie/Holosound_installatie_(Gent)-thumb.jpg "Holosound installatie"

**Collectie**
Stichting Logos

**Titel**
Holosound installatie

**Productie**
Gebouwd door Godfried-Willem Raes te Gent

**Datering**
1997

**Afmetingen**<br>
*Zenders en ontvangers:*<br>
H x B x L: 33 cm x 28 cm x 28 cm


Buizen (ingeschoven)<br>
145 cm lang, diameter 5 cm

**Classificatie**
6

**Inventarisnummer**
LOGOS

#### Beschrijving van het instrument
Raes bouwde in 1997 een vernieuwde op zichzelf staande versie van Holosound. Het werkingsprincipe is gelijk aan de oudere versies maar de analoge schakelingen werden verbeterd op gebied van gevoeligheid en signaal-ruisverhouding. 
Deze installatie bestaat uit vier kleine metalen tetraëders: één zender en drie ontvangers met ingebouwde elektronica, versterker en twee speakers. De zender wordt in de punt van een tetraëdervormig buizengestel gehangen van ongeveer 2,5 meter hoog en wordt gevoed met de kabel die door één van de buizen loopt. In elke van de drie benedenhoeken van de tetraëder wordt een ontvanger geplaatst. De verschiltonen tussen de ultrasone draaggolf en de drie verschillende ontvangen signalen die ontstaan door het bewegen in de tetraëder (Dopplereffect) worden in real time met de twee speakers hoorbaar gemaakt. De schakelingen van deze installatie vind je in de bijlage.

#### Speelwijze, repertoire en inzet in producties
Deze klankinstallatie wordt door het publiek bespeeld. Door binnenin de tetraëder te bewegen worden de bewegingen als in drie verschillend klinkende ruisbanden omgezet. 

De installatie stond onder andere reeds opgesteld in:
- De klankspeeltuin te Amsterdam (31/8/1997 tot en met 7/9/1997)
- Campo Santo kapel in Sint Amandberg (15/9/1997 tot 13/10/1997) 
- November Music Festival in ’s Hertogenbosch (23/11/1997) 
- Oorsmeer festival in de Vooruit te Gent (30/11/1997) 
- De Grote Kerk te Veere (van april tot september 2016)
- Guislain Museum te Gent naar aanleiding van de 50ste verjaardag van Stichting Logos (9/11/2018 tot en met 11/11/2018)
De klankinstallatie maakte deel uit van de straatopera Rooie Niki (Raes, 1998)

#### Opbouw van het instrument/installatie
De aluminium buizen moeten worden uitgeschoven tot op gelijke maximum lengte en over de daarvoor voorziene houder worden geschoven. Zo ontstaat er een tetraëdervormig frame. De zender wordt met de speciale fiche bovenaan deze constructie opgehangen. In elke benedenhoek van de tetraëder wordt een ontvanger geplaatst met de sensor naar de binnenzijde en de speakers naar de buitenzijde van de tetraëder gericht. 
De ontvangers worden met het stopcontact onderaan verbonden met de stroomkabels die in een driehoek op de grond worden getapet. De installatie wordt met twee stopcontacten op het stroomnet aangesloten. Onderaan elke ontvanger zien we twee potmeters waarmee het volume kan worden ingesteld.  

#### Inscripties
Op de ontvangers:
- Holosound I
- Holosound II
- Holosound III

#### Staat van het instrument
In werkende staat 

#### Historiek van het instrument
De kinderklankspeeltuin van Amsterdam kocht in 2000 een soortgelijke installatie aan.
Ook het mim (Muziekinstrumentenmuseum van Brussel) heeft een versie voor haar collectie aangekocht.

#### Problematieken
/

#### Media
##### Afbeeldingen
{{< load-photoswipe >}}
{{< gallery dir="/catalogus/img/Holosound_Installatie" />}}

##### pdf-bestanden
[Scan Holosound 97](/logoscollectie/catalogus/pdf/Holosound_Installatie/Scan%20holosound%2097%20(audio%20art%20installatie).pdf)

