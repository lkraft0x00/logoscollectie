+++
title = "Howling hometrainers"
description = ""
tags = [ "fietswiel", "oscillator", "pvc-buis"
]
date = "2015-01-01"
dates = "2015"
categories = [
    "klanksculptuur", "elektroakoestisch"
]
alfabetisch = [ "H"
]
menu = "main"
summary = "<a href='/logoscollectie/catalogus/2015/howling_hometrainers'><img src='/logoscollectie/catalogus/img/Howling_Hometrainers/hometrainers_Paleis-thumb.jpg'></a>Howling hometrainers bestaat uit twaalf antieke hometrainers die omgebouwd zijn tot een instrument. Tegen het vliegwiel van de hometrainer is telkens een fietsdynamo gemonteerd. De wisselspanning die deze produceert, wordt hoorbaar gemaakt met behulp van een speaker die onderaan tegen de opening van een pvc-buis is gekleefd. De snelheid waarmee de bespeler fietst bepaalt de toonhoogte. Op die manier ontstaat er een samenspel van glissandi."
+++

# Howling Hometrainers

![alt text][afb1]
[afb1]: /logoscollectie/catalogus/img/Howling_Hometrainers/hometrainers_Paleis-thumb.jpg "Howling Hometrainers"

**Collectie**
Stichting Logos

**Titel**
Howling hometrainers

**Productie**
Gebouwd door Mattias Parent naar een idee van Godfried-Willem Raes (Zingende Fietsen) te Gent

**Datering**
2015

**Afmetingen**
*12 maal (gemiddeld):*
H x B x L: 130 x 60 x 110

**Classificatie**
Categorie 6

**Inventarisnummer**
LOGOS

#### Beschrijving van het instrument
Twaalf antieke hometrainers met een draaiend vliegwiel werden soortgelijk geprepareerd. Tegen het vliegwiel wordt telkens een dynamo gemonteerd. De dynamo wordt met een speaker verbonden. De wisselspanning die de dynamo produceert, wordt op die manier door de speaker in geluid omgezet. Hoe rapper de bespeler fietst, hoe rapper het wiel draait, hoe sneller de spanning wisselt en dus hoe hoger de toon die de speaker voortbrengt zal zijn. 
De speaker is telkens aan de open onderkant van een pvc-buis gelijmd. De twaalf buizen van de twaalf hometrainers hebben een andere lengte en diameter en dus ook een verschillende eigen frequentie. Als de frequentie van de toon van de speaker gelijk is aan de eigen frequentie van de buis zal die toon plots luider worden. Dit zorgt er voor dat elke hometrainer op bepaalde frequenties luider zal klinken. Ook de harmonieken van de basisfrequentie zullen luider klinken. Door sneller en trager te fietsen maakt de bespeler glissandi en kan hij op zoek gaan die luidere tonen. 

#### Speelwijze, repertoire en inzet in producties
Howling Hometrainers staat doorgaans als interactieve installatie festivals. Ze werden gebouwd voor de Big Bang Festivals van Zonzo-compagnie met het oog op een jonger publiek.
Bij de try-out in 2015 werden zes hometrainers gebruikt voor een performance onder leiding van Godfried-Willem Raes.
Verder waren ze als installatie te zien op de Big Bang Festivals van Enschede, Stavanger, Lille, Antwerpen, Brussel, Gent en Lissabon  

#### Opbouw van het instrument/installatie
/

#### Inscripties
/

#### Staat van het instrument
In werkende staat

#### Historiek van het instrument
Howling hometrainers is gebaseerd op het concept van Zingende Fietsen (zie catalogus), een compositie voor geprepareerde fietsen van Godfried-Willem Raes uit 1980. Het project is ook verwant met Dynamo (zie catalogus), waar ook gebruik wordt gemaakt van een hometrainer.

#### Problematieken
/

#### Media
##### Afbeeldingen
{{< load-photoswipe >}}
{{< gallery dir="/catalogus/img/Howling_Hometrainers" />}}

