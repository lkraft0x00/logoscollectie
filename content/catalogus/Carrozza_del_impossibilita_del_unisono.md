+++
title = "Carrozza del impossibilita del Unisono"
description = ""
tags = [
"openbare-ruimte",
"slaan",
"vel"

]
date = "1995-01-01"
dates = "1995"
categories = [
    "akoestisch",
    "event",
    "klanksculptuur"
]
alfabetisch = ["C", "I", "U"
]
menu = "main"
summary = "Carrozza del impossibilita del unisono is een audio-art project gemaakt voor de openingsstoet van de Gentse Feesten van 1995. Op de voor- en achterwielen van een grote kar is een overbrenging met balans aangebracht. Deze overbrenging zorgt ervoor dat er bij elke omwenteling van de wielen een drumstokje op een basdrum slaat."
+++

# Carrozza del impossibilita del Unisono

![Carrozza][afb1]
[afb1]: /logoscollectie/catalogus/img/Carrozza_impossibilita_unisono/Carrozza%20vooraanzicht-thumb.jpg "Carrozza del impossibilita del Unisono"

**Collectie**
Stichting Logos

**Titel**
Carrozza del impossibilita del Unisono

**Productie**
Gebouwd door Godfried-Willem Raes te Gent

**Datering**
1995

**Afmetingen**
Dit rijtuig was 5 meter lang. De hoogte en breedte zijn niet bekend.

**Classificatie**
Categorie 6

**Inventarisnummer**
LOGOS

#### Beschrijving van het instrument
Carrozza del impossibilita del Unisono is een metalen grijze kar van vijf meter lang met vier stalen wielen met telkens 6 spaken. In het midden van de kar zien we de dissel die het mogelijk moet maken om bochten te nemen. Boven de dissel is een basdrum gemonteerd. Op de lengte-as van de kar zijn boven de basdrum twee drumstokjes geplaatst. Deze worden bespeeld door de balans die met behulp van een overbrenging op de voor- en achterwielen op en neer beweegt. Bij elke omwenteling van het wiel hoor je dus een klopje op de basdrum. Over de achterliggende filosofie van dit project schrijft Godfried-Willem Raes het volgende: *“Een op een lineaire as geprojecteerd punt, draaiend op een cirkel beschrijft bij definitie een sinuscurve. In de 'Carrozza del Impossibilita del Unisono', hebben we te maken met twee paar onafhankelijk draaiende wielen (cirkels uiteraard), die aangezien ze geacht worden eenzelfde baan af te leggen, aan eenzelfde snelheid ronddraaien. Bewegende punten op de buitenkanten van de wielen stellen balansen in beweging of vice versa: door de balansen te bewegen draaien de wielen. Indien er nu een fysische werkelijkheid bestond waarin de identiteit ook maar aan enige werkelijkheid zou beantwoorden, dan zouden de balansen twee in frequentie identieke en alleen in fase verschoven sinussen moeten te zien geven. Dit is niet het geval. Het unisono, blijkt onmogelijk."*

De kar wordt met een duwstang door twee mensen die aan weerzijde vooraan aan de kar lopen voortgeduwd. Vooraan staat op een ronde grille “Logos” geschreven. 

#### Speelwijze, repertoire en inzet in producties
Carrozza del impossibilita del unisono werd gebouwd voor de openingsstoet van de Gentse Feesten van 1995. Hij werd alleen voor die gelegenheid aan het publiek gepresenteerd.

#### Opbouw van het instrument/installatie
De kar moest door twee mensen worden voortgeduwd met behulp van de duwstang vooraan. 

#### Inscripties
- Logos

#### Staat van het instrument
Afgebroken

#### Historiek van het instrument
Eén van de ijzeren wielen van Carrozza del impossibilita del unisono brak op de terugweg na de stoet waar de creatie plaats vond (1995). De kar werd afgebroken en twee van de vier wielen werden in verstevigde versie (zes extra spaken) gebruikt voor Le Grand Coucou, een rijdend audio-art project uit 1997. 

#### Problematieken
/

#### Media
##### Afbeeldingen
{{< load-photoswipe >}}
{{< gallery dir="/catalogus/img/Carrozza_impossibilita_unisono" />}}

